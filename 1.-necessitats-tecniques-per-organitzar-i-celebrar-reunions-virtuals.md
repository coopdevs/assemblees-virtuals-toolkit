# 1. Necessitats tècniques per organitzar i celebrar reunions virtuals

Cada cooperativa compta amb uns estatuts propis que les habilita a realitzar la seva assemblea general o altres reunions societàries amb diferents especificitats. No obstant això, hi ha un seguit de funcionalitats que són necessàries per tal de poder organitzar una reunió virtual:  

1. Emissió de vídeo en directe 
2. Participació de les sòcies en directe
3. Votacions durant la reunió

En aquesta guia proposarem un seguit d'eines de tercers que cobriran els punts 1 i 2. En canvi, pel que fa al punt 3 ens centrarem en la plataforma [Decidim](./#que-es-decidim) que ja fan servir diverses cooperatives i sobre la qual s'han desenvolupat diverses funcionalitats enfocades a cobrir les necessitats de les cooperatives. 

## 1. Emissió de vídeo en directe 

Amb la celebració de reunions virtuals volem aproximar-nos al màxim a la celebració presencial, per això el sistema de videoconferència és el que més ens hi apropa ja que ens permet transmetre vídeo i àudio al mateix temps.

Consells tècnics a tenir en compte per celebrar les reunions virtuals:


* Connectivitat (banda ampla o connexió mòbil): Sempre cercarem la màxima velocitat per a l'emissió de vídeo; fibra òptica en el cas de banda ampla i 4G per connexions mòbils. Sempre que sigui possible, recomanem fer ús de connexions de banda ampla.

    Quan ens connectem a una connexió de banda ampla sempre és recomanable fer-ho directament per cable, ja que si ho fem amb WIFI perdrem velocitat de connexió.
    
    La majoria de sistemes de videoconferència permetran la participació via mòbil i sense necessitat d'una connexió de banda ampla. Això pot ser d’utilitat per socis que s’ubiquin en zones geogràfiques sense altres alternatives. És important assegurar-se que es disposa de bona cobertura (a poder ser 4G) i tenir dades disponibles.
    

* Dispositius de què disposem: ordinador, tauleta o telèfon intel·ligent. Els socis que participin principalment com a espectadors poden fer servir qualsevol dispositiu que disposi d'una bona connectivitat. En canvi, tots els participants que hagin d’emetre vídeo o compartir documents durant la reunió els recomanem participar amb ordinador.


[Videconferència](video-de-la-assemblea/videoconferencia/)



----------

En la següent pàgina teniu més informació per seleccionar el sistema més adient de emissió de vídeo en directe:

{% page-ref page="video-de-la-assemblea/videoconferencia/" %}

----------

### 2. Participació de les sòcies en directe

Recomanem aprofitar l'eina que s'esculli per emetre el vídeo en directe que habitualment constarà de un sistema de participació per les sòcies. 

Segons el sistema escollit i el mode de funcionament serà possible: 

* Participar amb veu i vídeo: Quan el nombre de sòcies que participen és petit és pot realitzar una videoconferència grupal. També quan les sòcies participen en mode webinar, la sòcia que demana torn de paraula se li pot activar la càmera i l’àudio perquè participi verbalment. 
* Participació via xat. Quan s'emet la reunió societària en mode broadcasting: és a dir, les sòcies que condueixen la reunió es connecten a la reunió a través de la plataforma per a videoconferència i la resta de sòcies ho fan a través d’un segon sistema d’emissió i participació en directe. En aquest cas, la participació de les sòcies en directe no seria possible, només seria possible via xat o altres formes addicionals de participació.

### 3. Votacions durant la reunió	

Addicionalment al servei de videoconferència i als serveis que es considerin oportuns per garantir la participació de les sòcies, per a la celebració de reunions societàries virtuals hi entra un tercer element que és clau: el sistema de votació.

Es tracta de la plataforma [Decidim](./#que-es-decidim) que ens permet que les sòcies puguin votar amb un seguit d'extensions que s'adapten a les necessitats especñifiques de les cooperatives: 

#### Cens i verificació de les sòcies

* Un administrador pot introduir un CSV amb el correu electrònic de totes les sòcies indicant a més
  * Tipologia de sòcia
  * Ponderació del seu vot

#### Delegació de vot

* Una administradora de la cooperativa pot crear, modificar i anular delegacions
* Una administradora de la cooperativa pot configurar el nombre màxim de delegacions per soci
* Les sòcies poden realitzar votacions en nom propi i per separat en nom de les sòcies que li han delegat

#### Resultats de les votacions

* Les administradores de la cooperativa poden consultar els resultats de cada votació agrupant el resultats per tipologia de sòcia i ponderació del vot

En la següent pàgina teniu més informació sobre el sistema de votacions Decidim i les extensions:

{% page-ref page="votacions/introduccio-decidim/" %}





